Ajánlat

---------------------------------------------------------------------------------------------------------------------------

Ajánlatkérő neve:
BSH Háztartási Készülék Kereskedelmi Kft.

Ajánlattevő neve:
SWGroup Kft.

Ajánlattevő levelezési címe:
4037 Debrecen, Füredi út 58.

Bemutatkozás:
A SWGroup azon cégek partnere, akik fejlődésüket tartósan szeretnék megőrizni olyan
informatikai és gazdasági támogatás mellett, mely az igényeiket kielégíti és a céljaik elérését
támogatja. Több száz ügyfelünk itthon és külföldön egyetért abban, hogy a szoftver szakértelem
nélkül semmit nem ér. Mi azon dolgozunk a SWGroup-nál, hogy olyan értékes megoldásokat
adjunk a partnereink kezébe, amivel elérik céljaikat, és tudnak az üzletre, családra... vagy arra
figyelni, ami éppen fontos.
Közel 80 fő dolgozik azon, hogy technológiában és gazdasági szaktudásban megelőzve másokat,
szolgáltatásaink valódi, mérhető előnyt jelenthessenek. Közel 300.000 órát töltöttünk eddig
különböző rendszerek fejlesztésével, és ezres nagyságrendű tanácsadói napon vagyunk túl
különböző rendszerek bevezetéséhez kapcsolódóan.
Tapasztalt tanácsadói csapatunk a terepen szerezte meg tudását, "ültek ott", ahol most Ön. A
vállalatirányítási rendszerünk több mint 250 helyen van csatarendben. Nemzetközi tapasztalattal,
valamint stabil háttérrel a hátunk mögött biztosan merjük állítani, hogy tudunk Önnek is segíteni.

Referenciák:
Scada Ipari Folyamatirányítási Mérnöki Szolgáltató és Kereskedelmi Kft.
Diana Tech Irodatechnikai Kft.
Pannon Guard Zrt.
Szeged Boleró Kft.
Draher Sörgyárak Kft.
FMF Fém- és Műanyagfeldolgozó Kft.

Funkcionális specifikáció:
A cél egy vírusirtó rendszer megvalósítása külső beszállítók pendrive-jainak ellenőrzésére.
A vendég vállalkozók a fogadó fél (a cég alkalmazottja) segítségével programozáshoz, telepítéshez
szükséges pendrive-okat ellenőrizhetik.
Cél továbbá, hogy egyszerű, letisztult, áttekinthető felhasználói felület kerüljön kialakításra.
A program indítása után a képernyő tetején megjelenik az indítás dátuma, a számítógép azonosítója,
a rendszer készítőjének a neve és elérhetősége.
Alatta található egy legördülő lista a cég valamennyi alkalmazottjáról, ahonnan kiválasztható, hogy ki
végezte az ellenőrzést.
A legördülő lista alatt található három szövegdoboz:
	- az elsőbe a vendég vállalkozó nevét kell beírni
	- a másodikba a vendég vállalkozó cégének nevét kell beírni
	- a harmadikba azt kell beírni, milyen célból történt az ellenőrzés
A képernyő legalján pedig jelenjen meg információ arról, hogy a pendrive csatlakoztatott vagy
eltávolított állapotban van-e.

Feltételek:
A dokumentáció átadását követő 5 munkanapon belül az átvevő félnek azt át kell néznie.
A kézhez vételt követő 5 munkanapon belül írásban kell tájékoztatást adni mindazon
észrevételekről, amelyek szerint a dokumentáció nem elégíti ki a jelen dokumentumban részletezett
követelményeket.
A megrendelőnek 1 éves ingyenes hibajavítást biztosítunk.
A hibajavítás nem jelent újabb funkciók fejlesztését, hanem az esetlegesen nem lekezelt hibák
kijavítását foglalja magába.
A hiba bejelentése után legfeljebb 30 napon belül kezdünk neki a hibajavításnak, és a hiba
nagyságától függően a hibajavítás ideje 1-5 nap alatt várható.
Kritikus hiba fellépése esetén biztosítjuk az 5 napon belüli hibajavítást!

Árajánlat:
A lentebbi ütemterv alapján a projekt befejezése (tervezéstől átadásig) 18 napot igényel. A
pihenőidőkkel számolva (minden nap után 2 nap pihenő, plusz pihenőnapnak számítanak az
ünnepnapok is), napi 8 órás munkaidő esetén, 750 Ft-os órabérben az összeg: 18*8*750 =
108.000 Ft.
A projekt fejlesztését követően az összeg 35%-ának - 37.800 Ft - elküldése után megkezdődik a
szoftver fejlesztése.
A tesztelési időszak után az összeg felét - 50%-át, vagyis 54.000 Ft-ot várjuk.
A végleges szoftver átadását követően a fennmaradó 15%-ot - 16.200 Ft-ot - várjuk.
Az árajánlat érvényes: 2017. november 3.
Valamennyi kifizetése 15 munkanapon belül, számla ellenében esedékes.

Előzetes ütemterv:
Kapcsolatfelvétel és egyeztetés: 2017. november 13.
Tervezés: 2017. november 14. - 2017. december 1.
Fejlesztés: 2017. december 2. - 2017. december 31.
Tesztelés: 2018. január 1. - 2018. január 7.
Tervezett átadás: 2018. január 10.
Oktatás: 2018. január 10.
Beüzemelés: 2018. január 10.
Garanciális javítások: 2018. január 10. - 2019. január 10.
Tervezési és fejlesztési szakaszban szükséges további kapcsolatfelvétel a program megfelelő
működésének az eléréséhez.