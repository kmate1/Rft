Ajánlatkérés

---------------------------------------------------------------------------------------------------------------------------

Megrendelő:
BSH Háztartási Készülék Kereskedelmi Kft.

Vállalat információi:
Cégünk háztartási gépek gyártásával és értékesítésével foglalkozik. Sikertörténetünk a Robert Bosch
által alapított finommechanikai és elektrotechnikai műhellyel kezdődik. Az alapító célkitűzése az volt, hogy
mindig a lehető legjobb termékeket állítsa elő. Robert Bosch hitt abban, hogy a tisztességes
iparosmunka mindig fontosabb, mint az átmeneti haszon. Erre a filozófiára vezethető vissza, hogy
termékeink több mint 130 év óta kompromisszummentes minőséget, műszaki tökéletességet és
maximális megbízhatóságot képviselnek. A hétköznapok rutinját nem tudjuk egyszerűen átírni.
Viszont rövidebbé tehetjük a rutinfeladatokra szánt időt. A háztartási készülékek vezető európai
márkájaként abszolút csúcsteljesítményt nyújtó készülékeinkkel jelentősen megkönnyíthetjük
mindennapos teendőit, ezzel pedig zökkenőmentessé tesszük a hétköznapokat. A Bosch háztartási
készülékei ugyanis kompromisszummentes minőséget, műszaki tökéletességet és maximális
megbízhatóságot képviselnek. A múltban, a jelenben és a jövőben is.

Ajánlatkérő bemutatása:
A mai felgyorsult világban feltétlenül fontos az informatikai rendszereink megfelelő védelme, ehhez
szükségünk lenne egy olyan program kifejlesztéséhez, amely elősegíti a külső forrásból érkező
adathordozók és eszközök megfelelő szintű ellenőrzését, a csatlakoztatás pillanatában. A rendszerrel
szembeni elvárás még, hogy információt kapjunk az elvégzett ellenőrzésekről. Ilyen például, hogy kik
hajtottak végre ellenőrzést, ezt mikor tették és az elvégzett ellenőrzéssel kapcsolatosan milyen
eredmény született. Távlati célunk egy olyan vírusirtó állomás létrehozása, melynek segítségével a 
külső beszállítók által használt külső adattároló eszközök megfelelő mértékű ellenőrzését teszi
lehetővé.

Jelenlegi helyzet bemutatása:
Jelenleg a cégünknél a vírusellenőrzést a symantec programmal hajtjuk végre. De azokat a szükséges
információkat, amelyre szükségünk lenne, azokat nem tudjuk rögzíteni. Továbbá nem garantálható
az sem, hogy a beszállítók által használt külső adathordozó eszközöket megfelelő biztonság mellett
csatlakoztathatjuk a cég által használt számítógépekhez.

Vágyálom rendszer:
Egy olyan vírusirtó állomás létrehozása, amely központi szerepet tölt be a külső adathordozók
ellenőrzésére. A program indítása legyen könnyen elsajátítható és legyen egyszerű a használata.
Szükséges adatok: Név, munkakör, vírusellenőrzés ideje, vírusellenőrzés eredménye.

Követelmény specifikáció:
Legyen a cég minden munkatársa számára elérhető és ne kelljen újabb szoftvert telepíteni az
alkalmazás használatához.
A felhasználói felületen a következő adatokat kell megadni: Név, Vendég neve, Vendég cég neve,
Ellenőrzés oka.
Az alkalmazás a Vendég neve és a Vendég cég nevének együttes megadását fogadhatja csak el. Ha
valamelyik is hiányzik a két adat közül, úgy az ellenőrzés ne legyen elkezdhető.

Környezeti feltétel:
Microsoft Windows 10 x64 és Microsoft Windows 7 x64

Ajánlatkérővel szembeni feltételek:
Az ajánlattevőnek kötelezően rendelkeznie kell informatikai szoftverek fejlesztésére vonatkozó
referenciával az előző 36 hónapban.
Az ajánlattevő alkalmatlan abban az esetben, ha az ajánlattételi felhívás feladásának napját megelőző
18 hónapban sikeres műszaki átadással lezárult, de legfeljebb 36 hónapja megkezdett,
szerződésszerűen teljesített legalább két referenciával nem rendelkezik.

Ajánlattal kapcsolatos feltételek:
Az ajánlat benyújtásának helye: Eszterházy Károly Egyetem, C épület, 3300 Eger, Leányka u. 4.
Az ajánlattétel lehetőleg magyar nyelvű legyen.
Amennyiben az ajánlattevő valamelyik dokumentumot nem magyar nyelven nyújtja be, abban az
esetben gondoskodnia kell annak megfelelő fordításáról.
Az ajánlatot 2 db eredeti, papír alapú példányban kell benyújtani.
Az ajánlatot tartalmazó borítékon legyenek feltüntetve az alábbiak:
	- az ajánlatkérő neve
	- az ajánlattevő neve
	- az ajánlattevő levelezési címe

Jogi feltétel:
Az ajánlatkérés során minden vállalatról az adatvédelmi törvénnyel érintett adatokat kérünk.
Az információs önrendelkezési jogról és az információszabadságról szóló 2011. évi CXII. törvény
értelmében kijelentjük, hogy az ajánlatkérés során megadott adatait kizárólag ajánlattételhez
használjuk fel.
Az adatokat harmadik fél számára nem szolgáltatjuk ki, és semmilyen körülmények között nem
tesszük hozzáférhetővé, kivéve a hatósági eljárás eseteit.

Határidők:
Ajánlat benyújtás határideje: 2017. november 6.
Ajánlatok elbírálása: 2017. november 10.
Elkészült rendszer átadása: 2018. január 10.